

# স্মৃতিচারণ: ৪ জুন ২০২১

ঘটনাটি জাপানে ছাত্রাবস্থায়। ২০০০-২০০২ এর দিকের কথা। 
তখন গ্রীষ্মের ছুটিতে পার্টটাইম করার ব্যবস্থা ছিলো বিদেশী ছাত্রদের জন্য। আমি একজন মেকানিক্যাল ইঞ্জিনিয়ার এর সহকর্মী হিসাবে তার সাথেই সারাদিন কাজ করতাম। মূলত ঠিকমতন কাজ করছেনা সেই এয়ারকুলারগুলি ঠিক করে বেড়াতাম আমরা দুজনে। আমার কাজ ছিল সহকারী হিসাবে। যদিও আমি যার সাদরেগ হিসাবে কাজ করতাম তিনি যথেষ্ট এক্সপার্ট। জাপানের নিয়ম অনুয়ায়ী সেফটি এর নিয়ম বিধান মানার জন্যই আমাকে তিনি সাথে নিতে বাধ্য হতেন। আমি তার সাথে ঘুরে ঘুরে অনেক বেড়িয়েছি। পুরো দুই মাস ধরে তয়োহাসি (জাপানের নাগোয়া এর পাশে একটি শহর) এর আনাচে কানাচে তে ঘুরে বেরিয়েছি। 
সেই সময় আমার পকেটি থাকতো একটি নোট খাতা। নোট করে নিয়ে যেতাম বিভিন্ন কবিতা। আমি টার্গেট করেছিলাম বাংলাদেশের ১০০ টি বিখ্যাত কবিতা মুখস্ত করবো। আমার প্রতিযোগীতা হোত সব সময় আমার সাথে। 
সেই টার্গেট পুরন করেছিলাম কিনা জানি না, মোটামুটি প্রায়ই কবিতাগুলি আমার ঠটোস্থ হয়ে গিয়েছিল। আর সেই সময় কবিতা লেখার (বদনেশা) ঢুকে গেল। আমার সহপাঠিরা যখন মদ খেয়ে মাতাল হচ্ছে, আমি তখন কবিতা লেখার নেশায় মাতাল হচ্ছি। সে এক অদ্ভুত নেশা। 
আমার গবেষনার প্রফেসর একদিন ডেকে বললেন, মশিউর তোমার পড়াশুনার অবস্থা তো খুবই খারাপ। একেবারেই ডাব্বা মেরেছো। আমি বললাম, চিন্তা করবেন না। আগামীতে ছক্কা মেরে দিব। আমি জানি, জাতে মাতাল তালে ঠিক। 
পরের বছরই ছক্কা মেরে দিলাম। সেই স্যার পরে আমাকে পিএইচডি এর জন্য রেকমেন্ড করেই দিলেন। চাকুরিতে যোগ না দিয়ে বিজ্ঞান নিয়ে পড়ে গেলাম। কবিতা থেকে চলে গেলাম গবেষনার নেশায়। সে নেশা কাটতে সময় লাগলো দীর্ঘ ১৪ টি বছর। কিছু কিছু নেশা মারাত্মক শক্ত....।


# কবিতা ৪ জুন ২০২১)


আমি কে?
- মশিউর রহমান

তুমি কে? 
- জিজ্ঞাস করে নীলা,
হুম- আমি?
আমি এই মুহুর্তে - তোমার সাথে পথ চলছি
সেই হিসাবে বলতে পার -
আমি পথিক।
যখন কামলা খাটি, 
তখন বলতে পারো
আমি কামলা। 
আমি যখন তোমার প্রেমে ডুবে থাকি
তখন বলতে পারো-
আমি প্রেমিক।
আমি যখন বাঙালীয়ানায় ডুবে থাকি
তখন বলতে পারো-
আমি বাঙালী। 
আমি যখন প্রবাসে থাকি-
তখন বলতে পারো-
আমি প্রবাসী।
যখন থাকি বাংলাদেশে
তখন বলতে পারো বাংলাদেশি। 
আমি জন্মেছি রাজশাহীতে-
তাই বলতে পারো রাজশাহি-বাসি।
আরো পূর্বে ছিলাম চরে
সেই হিসাবে বলতে পার - দিয়ারা।
তবে আমি একটি পরিচয় দিতে চাই
আমি - “মানুষ”। 
আর সেটাই হোক আমার পরিচয়। 

কি পরিচয় দিব আমি?- তাই ভাবছি। 

(সিঙ্গাপুর, ৪ জুন ২০২১)

# ৪ জুন ২০২১
কিছুদিন আগে মিটিং এর উপর একটি ভিডিও বানিয়েছিলাম। মানুষের জন্য কিছু করবার জন্য হাত-পা নিশপিশ করে। বৌ এর ভাষায় "হুদাই কাজ" । তারপরও না করলে শান্তি পাইনা। সেই ভিডিওতে একজন উপকার পেয়ে কমেন্ট করেছেন। এইসব ফিডব্যাক যে কত উৎসাহ দেয় তা যারা আমার মতন হুদাই কাজ করে বেড়ান তারাই জানেন। ধন্যবাদ ফিডব্যাকের জন্য। আপনাদের জন্যই হুদাই কাজগুলি করে যাই। https://youtu.be/MRFNoG0nIQI
কিছুদিন আগে মিটিং এর উপর একটি ভিডিও বানিয়েছিলাম। মানুষের জন্য কিছু করবার জন্য হাত-পা নিশপিশ করে। বৌ এর ভাষায় "হুদাই কাজ" । তারপরও না করলে শান্তি পাইনা। সেই ভিডিওতে একজন উপকার পেয়ে কমেন্ট করেছেন। এইসব ফিডব্যাক যে কত উৎসাহ দেয় তা যারা আমার মতন হুদাই কাজ করে বেড়ান তারাই জানেন। ধন্যবাদ ফিডব্যাকের জন্য। আপনাদের জন্যই হুদাই কাজগুলি করে যাই। 

https://youtu.be/MRFNoG0nIQI


# কবিতা

আইজুদ্দিনের দৌড়
- মশিউর রহমান

আইলের উপর দিয়ে দৌড়ে যাচ্ছে 
আমাদের আইজুদ্দিন,
অন্ধকারে- আকাশের তারার আলোতে,
এক গ্রাম থেকে অন্য গ্রামে।
শহরের বড় রাস্তা দিয়ে নয়, 
গ্রামের ক্ষেতের আইলের উপর দিয়ে,
কাদায় আর কাঁটায় -
কেটে যাচ্ছে তার পা। 
বাটার স্যান্ডেলটা ছিড়ে গেল নাকি?
ভাবার সময় নেই আইজুদ্দিনের। 
রাতেই চলে যেতে হবে তাকে শহরে। 

কেউ ছুটে টাকায়, পেটের ধান্দায়, 
কিংবা নামের ধান্দায়
আমাদের আইজুদ্দিন ছুটছে -
টাকার ধান্দায়।
বাতাসে উড়ার রঙীন - ঢাকা শহরে। 
কায়িক শ্রমিক হয়ে 
কাজ পাবার আশায়। 

ভোরে যখন গাড়ি থেকে নামবে রাতের মেয়েরা
আইজু্দ্দিনরা তখন রাস্তায় দাড়াবে
কেউ যদি তাকে কাজের জন্য নেয়।
কোন ট্রাকের উপরে উঠার আশায়।

আইজুদ্দিন ছুটছে - আইলের উপর দিয়ে-
এটা কি প্রেমতলি? 
উজানপাড়া? নাকি রাজাবাড়ি?
দূরের কোন ঘর থেকে কার কান্না ভেসে আসে। 
আইজুদ্দিনের পরীর কথা মনে পড়ে। 
মেয়েটা কি কাঁদছে তার জন্য ? 
আইজুদ্দিন ছুটে চলে। 
করোনা কিংবা লকডাউন - সেসব সে চিনে না। 
সে জানে তাকে কাজ পেতে হবে। 
পরীকে বাঁচাতে হবে। 
অন্ধকারে টর্চের আলো খুঁজে ফিরে আইজুদ্দিনদের।

(চাঁপাই নবাবগঞ্জ এর এক শ্রমিক এই কবিতার নায়ক আইজুদ্দিন। লকডাউন এর মধ্যে রাতে ঢাকার দিকে তার যাত্রা কে অবলম্বন করে কবিতাটি লিখা) 

(সিঙ্গাপুর, ২ জুন ২০২১)



# May 29, 2021, 2:29 PM


অনলাইনে পেলাম নিচের কথাটা। মারাত্মকভাবে আমার জীবন দর্শনের সাথে মিলে যায় বলে share করলাম

———-

বৃষ্টি শেষ হলে ছাতার প্রয়োজন ফুড়িয়ে যায়।

কালি ফুরিয়ে গেলে কলমটাও আবর্জনার ঝুড়িতে জমা হয়।

বাসি হয়ে গেলে অতি প্রিয়জনের দেয়া ফুলটাও পরদিন ডাস্টবিনে পাওয়া যায়। 

পৃথিবীর নিষ্ঠুরতম সত্য হলো আপনার উপকারের কথা মানুষ বেশিদিন মনে রাখবে না। 
জীবনের সবচেয়ে নিদারুণ বাস্তবতা হলো, কার কাছে আপনি কতদিন প্রায়োরিটি পাবেন, সেটা নির্ভর করবে কার জন্য কতদিন কিছু একটা করার সামর্থ্য আছে তার উপর।

এই বাস্তবতা আপনি মানলেও সত্যি, না মানলেও সত্যি। আজ সকালে যে পত্রিকার দাম ১০ টাকা, একদিন পর সে একই পত্রিকার ১ কেজির দাম ১০ টাকা। হাজার টাকা খরচ করে একাডেমিক লাইফে বছরের শুরুতে যে বইগুলো গুরুত্ব দিয়ে কিনেন, বছর শেষে সেই বইগুলোই কেজি মাপে বিক্রি করে দেন।

সময় ফুরিয়ে গেলে এভাবেই মূল্য কমতে থাকে সবার, সবকিছুর। আমরা আপাদমস্তক স্বার্থপর প্রাণী। ভিখারিকে ২টাকা দেয়ার আগেও মানুষ চিন্তা করে কতটুকু পূণ্য অর্জন হবে। বিনাস্বার্থে কেউ ভিক্ষুককেও ভিক্ষা দেয় না৷ 

এতকিছুর পরও চলুন একটু হেসে কথা বলি।
রাগটাকে কমাই। অহংকারকে ডুবাই। 
যদি সুখী হতে চান তবে প্রত্যাশা কমান। 

আপনি কারো জন্য কিছু করে থাকলে সেটা চিরতরে ভুলে যান। কারণ সেটা যতদিন আপনি মনে রাখবেন ততদিন সেটা আপনাকে অহংকারী করে তুলবে।

আবার কেউ যদি আপনার জন্য খুব ছোট কিছুও করে থাকে, তবে সেটা আজীবন মনে রাখবেন। কারণ এটা আপনাকে বিনয়ী ও কৃতজ্ঞতাসম্পন্ন একজন ভালো মানুষ হিসেবে বাঁচিয়ে রাখবে।

(সংগৃহীত)


# Jun 1, 2021 


https://www.youtube.com/watch?v=evU71Ro2vv4
**সিঙ্গাপুরের মাইগ্রেন্ট কবিতা সন্ধ্যা, ৮ এপ্রিল ২০১৭ ।**

আজ থেকে প্রায় ৪ বছর আগে এই অনুষ্ঠানটিতে থাকার সৌভাগ্য হয়েছিল আমার। সেই সময়ে পুরো দুই ঘন্টার অনুষ্ঠানটি রেকর্ড করেছিলাম। মাঝখানের অংশগুলি এডিট করা হয়নি। সিঙ্গাপুরের বসবাসরত এই মাইগ্রেন্ট ভাইয়েরাও যে শিল্পমনা এবং সংস্কৃতি নিয়ে তারাও কাজ করে তা সত্যিই অভাবনীয়। 

Md Mukul Hossine সহ অনেকেই ওই অনুষ্ঠানটি আয়োজন করেছিল। দু:খিত সবার নাম এই মুহুর্তে মনে করতে পারছিনা। আপনার পরিচিত কাউকে পেলে ট্যাগ করতে ভুলবেন না। 

স্যালুট এই শিল্পীদের। 

https://www.youtube.com/watch?v=evU71Ro2vv4

